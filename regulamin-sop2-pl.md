# Rekomendacje lub ograniczenia udziału studentów w zajęciach wynikających z wymaganej kolejności realizacji przedmiotów w planie studiów oraz wymagania wstępne

Do udziału w przedmiocie Systemy Operacyjne 2 wymagane jest zaliczenie przedmiotów Systemy Operacyjne 1, Programowanie 1, Programowanie 2, Architektura komputerów oraz Podstawy systemu Unix. Student musi potrafić pisać oraz rozumieć działanie programów w języku C oraz dobrze opanować cały materiał Systemów Operacyjnych 1.

# Zasady wymaganej obecności studenta na zajęciach, na których obecność jest obowiązkowa, w tym dopuszczalnego limitu nieobecności oraz usprawiedliwiania nieobecności

  - Obecność na wykładach nie jest obowiązkowa ale zalecana ze względu na ścisłe powiązanie omawianego materiału z laboratorium.
  - Obecność na wykładach na których odbywają się sprawdziany jest obowiązkowa. W przypadku nieobecności student otrzymuje 0 punktów za dany sprawdzian wykładowy. 
  - Obecność na zajęciach laboratoryjnych jest obowiązkowa. W przypadku nieobecności na zajęciach student otrzymuje 0 punktów za aktywności realizowane na zajęciach, na których był nieobecny.
  - Nieobecność na dwóch z zajęć laboratoryjnych ocenianych L5/L6/L7/L8 skutkuje niezaliczeniem przedmiotu.

# Szczegółowe sposoby etapowej/końcowej weryfikacji osiągnięcia efektów uczenia się (np. liczba kolokwiów) oraz rodzaje materiałów i urządzeń dopuszczonych do używania przez studentów podczas weryfikacji osiągnięcia efektów uczenia się

Przedmiot składa się z wykładu i laboratorium.

### Wykład

W trakcie semestru są dwa sprawdziany wykładowe. 

  - Sprawdziany mają formę pisemną i składają się z kilku/kilkunastu pytań otwartych i zamkniętych dotyczących treści omawianych na wykładzie do danego testu. 
  - Pytania mogą dotyczyć również podstawowych treści omawianych na przedmiocie poprzedzającym - Systemy Operacyjne 1
  - Za dwa sprawdziany można otrzymać łącznie 100 punktów - punktacja za każde pytanie jest podana w treści zadań.

### Laboratorium

Laboratorium składa się z warsztatów (W4, W5 i W6), i laboratoriów (L5, L6, L7 i L8). Zajęcia odbywają się zgodnie z harmonogramem podanym na stronie przedmiotu. Na stronie przedmiotu znajdują się też materiały przygotowawcze do zajęć.

  - Zajęcia W4, W5 i W6 służą przećwiczeniu materiału sprawdzanego na punktowanych laboratoriach. W celu owocnego uczestnictwa w tych zajęciach wymagana jest już przynajmniej podstawowa wiedza z danego tematu, która jest sprawdzana na początku tych zajęć krótkim sprawdzianem (wejściówką), za którą można uzyskać do 1.5 punkta.
  - Za zgłaszanie i pomoc w poprawie materiałów zawartych na stronie przedmiotu prowadzący może przyznać również punkty za aktywność. Suma punktów z wejściówek i aktywności nie może przekroczyć 6 punktów.
  - Zajęcia L5, L6, L7 i L8 służą ocenie umiejętności w obszarze wskazanym w harmonogramie przedmiotu. Do każdych zajęć należy przygotować się samodzielnie, korzystając z materiałów na stronie przedmiotu i materiałów wykładowych.
  - Za zadanie uzyskać można od 0 do 24 punktów
  - Na wykonanie zadania jest 130 minut
  - Zadania laboratoryjne rozwiązywane są z użyciem systemu Linux na komputerach w laboratorium.
  - Zadanie programistyczne jest podzielone na etapy. Punkty za każdy etap podane są w treści zadania. Etapy muszą być wykonywane w wyznaczonej kolejności. Nie wolno przechodzić do następnego etapu bez wykonania poprzednich.
  - Po ukończeniu każdego etapu studenci przesyłają rozwiązanie na serwer przy użyciu systemu kontroli wersji git, w sposób opisany przez prowadzącego na W1. Zgłoszenia podlegają następującym zasadom:
    - Program musi być napisany w języku C (nie C++).
    - Rozwiązania nie można zgłosić częściej niż co minutę.
    - Dozwolona jest modyfikacja jedynie plików rozwiązania.
    - Pliki muszą być odpowiednio sformatowane - zgodnie z konfiguracją programu clang-format znajdującą się w startowym repozytorium zadania (program jest dostępny na komputerach laboratoryjnych, jego działanie jest wyjaśniane podczas W1).
    - Program przy kompilacji przy użyciu pliku makefile zawartego w repozytorium nie powinien zwracać żadnych błędów ani ostrzeżeń.
     Jeżeli rozwiązanie nie spełnia któregoś z warunków, jest odrzucane, a student dostaje informację zwrotną o zaistniałym problemie. Przesłanie rozwiązania na serwer jest warunkiem wstępnym oceny danego etapu, rozwiązania nieprzesłane nie podlegają ocenie.
  - W czasie rozwiązywania zadań programistycznych **można** korzystać ze strony przedmiotu, własnych materiałów, rozwiązań zadań przykładowych, dokumentacji systemowej oraz Internetu jednak tak, by oceniana praca była dziełem samodzielnym - w szczególności niedozwolona jest komunikacja z innymi oraz używanie rozwiązań opartych o AI, jak ChatGPT, Github Copilot i podobnych.


# Harmonogram etapowej/końcowej weryfikacji osiągnięcia efektów uczenia się, w szczególności terminy sprawdzianów pisemnych i ustnych oraz terminy złożenia sprawozdań z wykonania ćwiczeń laboratoryjnych i projektów z uwzględnieniem terminów poprawkowych, jeśli specyfika przedmiotu to umożliwia*

Harmonogram jest dostępny na stronie przedmiotu: sop.mini.pw.edu.pl

# Możliwości i zasady udziału studentów w dodatkowych terminach sprawdzianów i egzaminów

Dodatkowe terminy egzaminów ponad liczbę wymaganą przez regulamin studiów nie będą organizowane.

# Zasady zaliczania przedmiotu i wystawiania oceny końcowej z przedmiotu

  - Do zaliczenia przedmiotu koniecznie jest uzyskanie w sumie przynajmniej 100 punktów (na 200 możliwych), z zastrzeżeniem dopuszczalnej liczby nieobecności na laboratorium. Wymagane jest uzyskanie co najmniej 50 punktów z części wykładowej i 50 punktów z części laboratoryjnej.
  - Ocena z poprawy zastępuje ocenę z poprawianych zajęć.
  - **Ocena końcowa z przedmiotu** wynika z sumy punktów uzyskanych przez studenta z laboratorium i wykładu:
    - Ocena 5.0 - wynik w przedziale [180, 200]
    - Ocena 4.5 - wynik w przedziale [160, 180)
    - Ocena 4.0 - wynik w przedziale [140, 120)
    - Ocena 3.5 - wynik w przedziale [120, 140)
    - Ocena 3.0 - wynik w przedziale [100, 120)
    - Ocena 2.0 - wynik w przedziale [0, 100)

# Terminy i tryby ogłaszania wyników etapowej/końcowej weryfikacji osiągnięcia efektów uczenia się i ocen uzyskiwanych przez studentów

- Oceny cząstkowe
  - Liczba punktów uzyskana za testy wykładowe jest podawana najpóźniej 2 tygodnie po danym teście w systemie USOS.
  - Liczba punktów uzyskana za kolejne etapy zadania laboratoryjnego jest podawana w momencie sprawdzania przez prowadzącego i zapisywana na kartce z treścią zadania
  - Punkty z obu części laboratorium są umieszczane w usosie najpóźniej 24 godziny po zajęciach. 
- Ocena końcowa
  - Wystawiana w USOSie w ciągu 24 godzin od opublikowania wyników ostatniego laboratorium L4 w USOSie lub od opublikowania wyników drugiego testu wykładowego (zależnie, który nastąpi później).
  - Korygowana w trakcie sesji egzaminacyjnej w ciągu 24 godzin od opublikowania wyników poprawek w USOSie


# Zasady poprawiania wyników etapowej/końcowej weryfikacji osiągnięcia efektów uczenia się i ocen uzyskiwanych przez studentów

Na końcu semestru organizowana jest poprawa, na której można poprawiać ocenę uzyskaną na jednym z punktowanych laboratoriów. Zapisy na poprawy zostaną uruchomione od razu po ostatnich zajęciach laboratoryjnych w semestrze i potrwają 24 godziny.

Każdy student ma również prawo do jednej poprawy każdego ze sprawdzianów w dodatkowym terminie (terminie sprawdzianu poprawkowego). Obowiązuje ten sam zakres materiału co w pierwotnym terminie. Student musi zgłosić wykładowcy zamiar przystąpienia do tego sprawdzianu najpóźniej jedną dobę przed tym terminem. Ocena zdobyta na sprawdzianie poprawkowym zastępuje poprzednią - jeśli jest lepsza.

# Zasady powtarzania z powodu niezadowalających wyników w nauce poszczególnych typów zajęć realizowanych w ramach przedmiotu

Osoba, która nie zaliczyła przedmiotu, musi powtórzyć całość przedmiotu i przystąpić do wszystkich zaliczeń. Nie ma możliwości przepisywania punktów cząstkowych z poprzednich semestrów.

# Inne informacje w zależności od specyfiki realizowanych zajęć
